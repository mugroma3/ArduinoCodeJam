# Arduino Day Code Jam - 1 aprile 2017
**MUG Roma3** e **Workco** ti invitano alla Arduino Code Jam che si terrà sabato 1 Aprile presso Workco, zona Garbatella.

## Non sai cosa è una _Arduino Code Jam_? 
È un evento dove, da solo o con un piccolo team, si sviluppa un progetto creativo basato su Arduino, ispirato da un tema che verrà rivelato il giorno prima. 
Dalle 10 alle 18 si lavora, dalle 18 alle 19 ci sarà lo showcase dei progetti realizzati e alle 19 al pub! Premiazione per votazione popolare del progetto più bello, con consegna della minicoppa *0 ohm* realizzata dal maestro Valerio Marta.

Se conosci Arduino o sai saldare o hai una idea per uno show di luci, unisciti a noi sabato per una giornata all'insegna del caos! Sarà un evento informale, un'occasione per conoscere altri appassionati, scambiare idee e possibilmente creare qualcosa di bello. 

L'evento è aperto a chiunque: a breve pubblicheremo il link per iscriversi (posti limitati). Chiederemo un contributo di 3€ che verrà speso per le bevande e il caffé.

Ricapitolando...

### Dove
[Workco] (http://workco.it) - Via Alessandro Cialdi 3a - Roma (zona Garbatella)

### Programma 
Sabato 1 Aprile 2017 dalle 10 alle 19 (poi birra al pub)
* 10.00 - 11.00: presentazioni, spiegazioni e formazione gruppi
* 11.00 - 18.00: hackathon 
* 18.00 - 19.00: presentazione progetti e premiazione
* 19.00 ad oltranza: birra al pub!

### Chi può partecipare
Chiunque, previa registrazione (link nei prossimi giorni)

### Prerequisiti
Saper smanettare con Arduino, sensori, saldatori e quant'altro

### Materiale richiesto
Almeno la vostra scheda Arduino e sensoristica

### Materiale fornito
Attrezzi, materiale consumabile di base (resistenze, led, ecc...)

### Cosa si vince?
La fama, la gloria ed un fantastico trofeo, la 0-ohm cup!